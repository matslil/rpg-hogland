Vidar
=====

Kön: Man
Utseende: 1,7m lång, klent byggd men snabb och vig.
Personlighet: Älskar jakt och tävlingar. Blir inte alltför nedslagen av förlust, men kan vara en dålig vinnare. Kan vara lite väl rättfram ibland.

High-concept: Tävlingsinriktad jägare
Trouble: Kan vara lite väl ärlig

Berättelsen
-----------

Höstloppet
Vidar såg verkligen fram emot det årliga Höstloppet. Tävlingen är en
hinderbana till häst som hålls på heden strax utanför Björneborg. Banan
är lång så det krävs inte bara en snabb häst utan en som även har
uthållighet. En mängd hinder byggs upp längs banan dagen innan
tävlingen. Ingen deltagare tillåts att träna på banan och banan ser
olika ut från år till år. Vidar har varit med i tävlingen ett antal
gånger, men har hittills inte lyckats vinna. Men i år har han höga
förväntningar. Hans egen häst, sleipner, är något i särklass. En
vildhäst som han själv ridit in. I sin ungdom hjälpte han ofta
ställmäster Olauf att rida in nya hästar. Vildhästen han haft sedan
snart ett år nu hittade han på slätten. Skadad, men inte värre än att
den snart läkte. Den var besvärlig att tämja. För gammal för att bli tam
sa Olauf, men Vidar gav sig inte. Och envisheten gav frukt. Nu är dom
oskiljaktliga. Sleipner är snabb, vig och uthållig. Vidar har tränat
mycket. Kanske kan han nu vinna över den kaxiga överklassungen Edvin
från Söfdeborg som tyvärr nästan alltid brukar vinna.

Vinsten, den är på hela xxx (Mats, hur mycket är en hygglig prissumma
och vilken är valutan?), en inte helt obetydlig slant även för
adelsungdomarna som brukar ställa upp. Tävlingen är öppen för alla, men
det är inte särskilt många från dom lägre klasserna som har råd med häst
eller den tid som krävs för att träna. Utom Idun då. Vidar fick upp
ögonen för henne förra året. Hon kom ridande på heden mot stan och Vidar
var ute med Sleipner. Idun har ett ganska alldagligt utseende och det
var nog egentligen den graciösa hästen som gjorde att han la märke till
henne. Det visade sig att hon hade samma tävlingsinstinkt som Vidar. Det
tog inte lång tid innan dom for fram i sporrsträck över heden. Hästarna
manades att hoppa över åar och stenmurar. Vidar och Idun har träffats
ett antal gånger och tävlat mot varandra. Det har varit jämnt. Otroligt
att en tunnbindardotter kan prestera så här bra. Vidar tyckte att hon
skulle vara med på höstloppet. Tänk om dom båda skulle slå Edvin! Edvin
skulle inte ens bli tvåa utan få nöja sig med en tredjeplats!

Den stora dagen närmade sig. Vidar hade tränat hårt vockorna innan, men
fyra dagar innan loppet så var det vila som gällde. Bara några lugna
ridturer, inget mer. Många av dom andra deltagarna tränade som mest
dagarna innan loppet. Risken var då att både man själv och hästen var
för trötta inför loppet. Vid middagstid på tävlingsdagen dyker Edvin upp
med sitt följe. Han rider nästan direkt fram till Vidar. "Vad tycker du
om min häst?" säger han med ett belåtet flin. "Fullblod från Sydland.
Snabbaste hästen i hela Högland!". Vidar svarar att hästen verkligen ser
bra ut och han menar det också. "Själv nöjer jag mig med en skadad
vildhäst." kontrar Vidar. Edvin skrattar, men något i skrattet klingar
falskt. Vidar kom tvåa förra året och den hästen var inte alls i samma
klass som Sleipner. Edvin får syn på Idun. Han ser på henne med illa
dolt förakt och säger till en i sitt följe, "Släpper dom in vem som
helst?". Vidar svarar surt "Tävlingen är öppen för alla. Tanken är att
den bästa ryttaren ska vinna, inte den rikaste!". Edvin fnyser och rider
bort.

Det är uppställning för start. Alla ställer upp sig på en linje och
startar samtidigt. Det är en lång raksträcka fram till första hindret. I
stort sett alla tävlande brukar satsa hårt på raksträckan för att komma
först till första hindret. Det blir lätt trångt där och risk att man
hamnar i kö för att kunna ta sig över. Edvin brukar alltid lyckas ta sig
över först och får då också ett försprång gentemot övriga. Vidar satsar
hårt och lyckas ligga jämsides med Edvin med Idun inte långt efter.
Hindret är ett krysshinder så det gäller att hoppa i mitten för att
komma över. Det är inte många hästar som klarar att hoppa över närmast
stolparna. Vidar försöker pressa Edvin åt sidan för att kunna komma i
mitten på hindret, men Edvins häst är större så det lyckas inte. Vidar
ger sig inte, han inser risken med att hoppa vid stolpen, men satsar
allt. Edvin märker att Vidar ligger kvar längs med och tittar förvånat
åt sidan. Sedan kommer hindret, Edvin hoppar elegant över i mitten medan
Vidar gör ett språng vid stolpen. Sleipner klarar otroligt nog av det.
En hov snuddar vid stolpen. Det höga hoppet gör att Vidar tappar en del
fart. Edvin ligger i täten och Idun går upp som tvåa. Vidar ligger trea,
men låter Sleipner hitta sin egen takt. Banan är lång och det gäller att
hästen klarar att hålla tempot hela vägen. Taktiken lönar sig. Efter ett
tag så har Vidar lyckats knappa in. Nästa hinder är en bred å. Ån är för
bred för en häst att hoppa över, så man måste sakta in så att hästen kan
vada igenom utan att falla. Edvin manar på sin häst för hårt. Det blir
ett rejält plask och plötsligt leder Edvin med Idun tätt efter.

Dom följande hindren flyger Sleipner elegant över. Vidar har tränat
hinder mer än Idun och det ger resultat nu. Vidar ökar sin ledning och
börjar inse att han kommer att segra! Han tänker på äran och känner sig
nästan euforisk. Så kommer han att tänka på något som Idun sa när han
övertalat henne att vara med. Hon gjorde stora ögon när han talade om
hur stor prissumman var. "Så mycket!" sa hon. "Det skulle ju räcka för
att min far skulle kunna betala av sina skulder till Kåsa
Nostra-familjen. Kåsa Nostra var kända för sina hårdhänta metoder mot
dom som inte kunde betala sina skulder. Dom drog sig inte för misshandel
eller kidnappning av barn. Vidar märker att Sleipner saktar ner, nästan
som om Sleipner känner att Vidar inte längre kämpar för segern. Det går
liksom av sig självt. Vidar manar inte på Sleipner, Idun kommer ikapp
och kommer först över mållinjen. Men det märkliga är att Vidar ändå
känner en ennorm glädje! Särskilt när han får syn på den genomblöte och
otroligt förbannade Edvin!

Aspekt
  Vill hjälpa de svaga

Gabriels modifierade berättelse
--------------------------
Vidar rider in i Kullbyn med sin rekvisition. Han har inget följe med 
sig. Det behövs inte för det här ärendet. Han la fram sin idé redan 
under sommaren. Han ville ha ett vindskydd att kunna använda vid sina 
jaktturer. Timmrat och han ville bygga det själv. "Jo, det går bra." 
hade han fått som svar. "Men tala först med byäldsten i Kullbyn. Be 
honom välja ut någon som kan lära dig att fälla träd och timmra. Ta med 
den här rekvisitionen som dom kan använda för att erhålla lön för din 
utbildning."

Den första snön har fallit. Vidars plan är att kunna bygga färdigt 
vindskyddet under vintern så att han kan använda det under sommaren. Ett 
rejält vindskydd med eldstad framför för att hålla myggen på avstånd. 
Byäldsten läser pappret som Vidar lämnar över. Nickar och säger: "Jag 
vet precis vem som kan hjälpa dig. Han är ingen ungdom längre så han kan 
inte rida så fort, men vi har ingen med mer erfarenhet än Brynolf. Det 
han inte kan om yxor eller träd är inte värt att veta."

Mycket riktigt. Brynolf visste hur man gjorde. Med oändligt lugn 
förklarade och visade han. Han hade från början sagt att det kommer att 
ta tid att timmra ett vindskydd. Åtminstone om man gör det själv. Vidar 
nickade. "Jag vill bara att du visar hur man gör. Sedan bygger jag 
själv." Brynolf hade betraktat honom med tvivel i blicken. Vidar förstod 
att han inte trodde att den här rikemansslyngeln skulle ha tålamod nog 
att göra klart vindskyddet.

Det tog hela vintern, men till slut så var det färdigt. Vidar betraktade 
stolt sitt verk. Nu var det bara att vänta till sommarens jaktturer. Men 
när Vidar sen återvände så fick han en chock. Vindskyddet hade sjunkit 
ner i marken. Bara hälften stack upp. Han hade byggt vindskyddet rakt på 
ett kärr!. Vidar sjönk ihop. Förtvivlad. Men efter ett tag så reste han 
sig. Med beslutsamma steg gick han iväg och letade upp en ny plats på 
torr mark. Sen satte han igång. Dom stockar som var ovanför marknivå tog 
han loss och flyttade, övriga fick han hugga nya. Vidar jobbade på några 
dagar, men bestämde sig sen för att bege sig tillbaka till slottet några 
dagar för att förtsätta senare.

Vidar tar vägen förbi Kullbyn för att vattna sin häst där. När han rider 
in i Kullbyn märker han att det är en hel del av männen som samlats på 
torget. Han vattnar Sleipner och går fram till en av männen som Vidar 
vet är med i bystämman. Männen runt omkring verkar upprörda och många av 
dom är beväpnade med enklare vapen. "Vad är det frågan om?" undrar 
Vidar. Mannen vänder sig om och ser lite besvärad ut när han ser vem det 
är. Han ser ut att fundera på om han ska svara eller inte, men säger 
sedan: "Nu ska vi en gång för alla visa vem som rättmätigt äger 
Dalsåkrarna!"

Trätan om Dalsåker gick långt tillbaka i tiden. Ingen minns riktigt hur 
den började. Kanske som ett missförstånd att grannbyn Slättby hade fått 
lov att bruka Dalsåkrarna. Hur som helst, Kullbyn och Slättby hade under 
lång tid bråkat om om dom här åkrarna. Vidar insåg att han måste försöka 
göra något om inte situationen skulle spåra ur helt.

Vidar sätter sig på sin häst för att komma upp en bit. Han önskar 
verkligen att han haft Gabriel här nu. Gabriel har en helt annan pondus 
än Vidar. Visst, Gabriel kan ibland brusa upp lite väl mycket, men i det 
här läget skulle egentligen inte det vara någon nackdel.

Vidar säger med så myndig röst som möjligt: "Lyssna! Ni kan inte gå till 
Slättby med era påkar och försöka skipa er egen rättvisa. Kullbyn måste 
också få sin röst hörd. Den här dispyten måste ni ta upp i tinget och 
låta lagmännen avgöra!" Männen på torget stannar upp och ser lite osäkra 
ut, men så svarar en av männen: "Vi gjorde ju det för två år sen och 
inget har hänt! Vi kan inte vänta längre! Vår by har växt och vi har 
fler munnar att mätta!". När han hör detta så drar sig Vidar till minnes 
en middag han var på hos en av lagmännen. Framåt småtimmarna hade dom 
börjat raljera lite över rättsfall som var besvärliga. "Att det ska vara 
så jävla omöjligt för dom där idioterna i Slättby och Kullbyn att komma 
överens!" utbrast lagmannen. "Vi har försökt medla och sagt att dom blir 
tvungna att dela på marken i Dalsåker, men icke. Dom beter sig fanimej 
som barnungar!"

Sen var det liksom som att munnen på Vidar hade en egen vilja. Vidar hör 
plötsligt sig själv säga: "Jamen ni klarar ju inte av att komma överens, 
ni är ju som förvuxna barn!" Det här var tydligen inte rätt sak att 
säga. Männen på torget blir först dödstysta och alla vänder sig mot 
Vidar. "Vad i helvete säger du!" utbrister någon. "Rid tillbaka till 
ditt slott och låt oss lösa det här nu en gång för alla!" Dom övriga 
männen nickar instämmande. "Mot Slättby och låt dom få veta vem som äger 
Dalsåkrarna!". Männen börjar samla ihop sig och ser ut att förbereda sig 
för avmarsh. Vidar inser att han måste kalla på hjälp och sätter av i 
sporrsträck mot Björneslott.

Halvvägs mot Björneslott möter Vidar Gabriel och tempelmästaren Lucas. 
Snabbt förklarar han läget och tempelmästaren säger med barsk röst att 
dom genast ska bege sig till Slättby.

Gabriel, Vidar och Lucas rider in till Slättby, och på torget möts de av en
obehaglig syn.

Aspekt
  Envis

