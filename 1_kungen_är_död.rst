=======
Högrike
=======

-------------------------------------------
Äventyr - Kungen Är Död! Länge Leve Kungen!
-------------------------------------------

Copyright (c) 2021, Mats Liljegren.

Detta dokument är licensierad under Creative Commons Attribution Share Alike 4.0 International.

Licenstexten återfinns i filen LICENSE samt under följande URI: https://choosealicense.com/licenses/cc-by-sa-4.0.
SPDX-License-Identifier: CC-BY-4.0

Introduktion
============

Kung **Didrik** Horn af Björneborgs dagar är räknande. Han, liksom hela hans ätt, är en populär och omtyckt regent av Högrike, men nu är han gammal och skröplig. Vilken dag som helst kommer han att dö. Han är också den sista av sin ätt, vilket gör att man inte längre kan göra som man brukar: Välja den äldsta i ätten Horn af Björneborg. Det har annars varit tradition i hundratals år, men den traditionen ser nu ut att bli bruten, och det har skapat lite av panik i riket.

Som alltid när saker förändras så finns det vinnare och förlorare. Det är allmänt känt att Baron **Indar** Sparre af Söfdeborg är intresserad av tronen och är en av de få som öppet kritiserat ätten Horn af Björneborgs styre. Att de själva en gång som ätt suttit på tronen och att det då tog ända med förskräckelse bara efter ett par år är ett faktum som andra nogsamt ser till att Indar inte kan hymla med. Och nu har Indar blivit misstänkt tyst. Vad har han för planer?

Baron **Erik** Cronhielm af Ekborg gör inte mycket väsen av sig, men två andra i ätten sitter i Riksrådet. Innebär det att han har goda chanser att bli vald?

Eller blir det Greve **Jarund** Drakbane? Han är visserligen impopulär på grund av sin brutala ärlighet och frispråkighet, men i kris söker sig folk till starka män, och någon starkare ledare än Jarund finns det inte att välja på här.

Baron **Tariq** af Grå har spenderat mycket tid på hovet, och är väl berest, men ingen vet något om honom. Det ryktas dock om att han är duktig på magi och trolldrycker. Tänker han använda dessa kunskaper för att lura till sig tronen?

Men det finns åtskilligt fler där mycket litet är känt om deras ambitioner. Dessutom florerar det ensvisa rykten om att kung **Didrik** ska ha en gömd son någonstans i landet. Är det önsketänkande eller finns det ett korn av sanning i det?

Huvudkaraktärer
===============

Inte alla som kunde bli valda till tronen valde att dyka upp. Endast följande personer gjorde det:

- Baron **indar** Sparre af Söfdeborg från Högland
- Baron **Erik** Cronhielm af Ekborg från Högland
- Greve **Jarund** Drakbane från Nordland
- Baron **Husbjörn** Trollmäster från Nordland
- Baron **Tariq** af Grå från Sydland

Följande personer sitter i Riksrådet och är de som ska komma överens om vem som ska bli kung:

- Hertig **Karl** Cronhielm af Ekborg från Högland
- Hertig **Harald** Cronhielm af Ekborg från Högland
- Hertig **Aslak** Drakbane från Nordland
- Hertig **Ahmad** af Ökenborg från Sydland
- Hertig **Wernher** von Månstrimma från Västland
- Hertig **Lorenzo** Jernsköld från Östland

Spelarkaraktärerna:

Riddare **Fredrik** Järnsporre af Eriksstad
  Upptogs av **Didrik** som sven, och gick som väpnare till Riddar **Johan** Horn af Björneborg. Han fick delta i slag mot vättar i Nordland, diverse namnlösa monster i Västland och tornerspel i både Östland, Sydland och Högland. Johan anses ha dött en naturlig död på grund av hög ålder.
  
Herr **Robert** Stenvalla af Haldiksberg
  Togs om hand som barn av **Karl**, många hävdar att det var på grund av att Karl saknade att ha egna barn. Karl upptäckte dock tidigt att Robert hade talang för magi, och började träna honom från tidig ålder.  

Händelseförlopp
===============

Som förväntat dör kungen, och föreberedelserna börjar för att välja en ny kung. Budbärare skickas ut till alla regenter, och att de har en månad på sig att komma för att ställa upp inför valet som kung.

**Indar** och **Tariq** är redan på plats när äventyret tar sin början, eftersom de ändå spenderar mycket tid på hovet.

#. Vidar (en av rollpersonerna) får besök av en gammal bekant, Idun. Hon vill tacka Vidar för att han lät henne vinna en tävling, som gjorde det möjligt för hennes far att betala tillbaka en skuld till indrivare. Det blir lite stelt ett tag, men plötsligt kastar hon som sig gråtande i famnen på Vidar och snyftar "Du räddade livet på både mig och min far. Jag kommer att vara i tacksamhetsskuld till dig under hela mitt liv.". Sedan ryggar hon tillbaka, tittar ner, och ber om ursäkt för att hon inte kunde kontrollera sig. Om inte Vidar gör något så niger hon och går, medan hon torkar sina tårar.

#. **Jarund** och **Husbjörn** anländer med stort följe av både personal och en smärre armé. De tränger sig på utan att fråga om lov och tar i princip alla lediga rum i besittning. Den enda som Jarund lyssnar på är Riddar **Fredri**, som han stiftade bekantskap med under ett slag mot vättar. Han gillade Fredriks insats där.

#. **Erik** anländer med sitt följe och undrar irriterat var det är tänkt att de ska husera.

#. **Karl** informerar **Rboert** om att en stor flotta håller på att anfalla Östland. Det som förvånar mest är att Östland verkar helt oförberett, trots att de måste ha sett flottan komma för länge sedan. Karl anser dock att det kan förklara varför Greve **Henrique** inte infunnit sig inför val av kung.

#. Baron **Erik** Cronhielm af Ekborgs son Rickard (12) blir förgiftad. Alla försök att rädda hans liv misslyckas. Plötsligt är det mycket oväsen ute på innergården. Visar sig att Baron **Indar** dragit fram galgen och håller på att marchera en sönderslagen Idun (gammal vän till en av rollpersonerna) för att hängas som skyldig för giftdådet. Inga bevis finns mot henne, utom **Indar** som hävdar att han sett henne göra det. Frågar rollpersonerna runt lite får de veta att personal från **Indars** sällskap har levererat dryck till Rickard, vilket de tyckt varit konstigt. Undersöks **Indars** rum så finns resterna av giftet där.

#. På kvällen hålls en anspråkslös middag för alla, där en historieberättare från **Jarunds** sällskap berättar om drakviskare som en gång levde i Nordland och som kunde betvinga och förslava drakar med sin blotta vilja. De regerade över Nordland med hjälp av sina drakar, och stod för landets säkerhet. Det var en tid av välstånd för Nordland. Men drakviskarna dog sakteligen ut som släkte, ingen vet riktigt varför. Även drakarna blev färre, och det har spekulerats kring om det finns ett samband där.

   Andra ätter kommer med sarkastiska kommentarer kring historien, typ "Nordland försöker verkligen leva på gamla meriter, men det hjälper dem inte mycket!", "Slår vad om att det var Nordlands egna invånare som slaktade drakviskarna!", "Det där är bara gamla myter, tror verkligen folk på den där smörjan fortfarande?".

#. Om **Tariq** fortfarande är vid liv: **Karl** kallar till sig spelkaraktären **Robert** till källaren.  **Tariq** håller på att frammana en demon, men det går fel. Om Robert lyckas betvinga demon innan den har ihjäl Tariq, så berättar Tariq att han tänkte sig demonen som livvakt. Han är ledsen över det som hänt, och djupt tacksam för hjälpen, och lovar att ställa upp för Robert och hans vän Fredrik om någon skulle behöva honom.

   Efteråt berättar Karl att demonen är en demonfurste, och demonen var ganska försvagad när de kom. Det tyder på att Tariq har stor talang för magi, kanske nästan lika stor som Robert själv.

#. En stor bankett ska hållas till kvällen. Festen börjar storslaget med lättare förrätt, dans, gyckel och middag. Efter middag börjar det hejdlösa supandet och en del småbråk uppstår. Alla är misstänksamma mot alla, och alkoholen gör inte saken bättre. Framförallt Riddare **Fredrik** får rycka in när Greve **Jarund** Drakbane drar sitt svärd och hotar hugga ner alla som inte kommer från Nordland, uppenbart kraftigt berusad. Fredrik har dock en chans att tala honom tillrätta.

#. På dagen efter banketten ska omröstningen hållas. Det är uppenbart att alla haft lite för mycket att dricka dagen innan, och tillställningen blir osedvanligt tyst och lugn. Dock lyckas man inte få till något majoritetsval, alla verkar rösta på sin egen ätt. Inte helt oväntat resultat, och frustrationen börjar pyra.

#. **Karl** rapporterar till **Robert** att armén som invaderade Östland är på väg mot Högland, och Östlands soldater verkar ingå i den armén. Det börjar bli tämligen akut att hitta en kung, någon som kan samordna ett försvar.

#. Dagen efter den misslyckade omröstningen anländer tre drakar på slätten utanför borgen. Det är Greve **Gottfried** von Mörkmården från Västland som rider på en av dem. När Riddare **Fredrik** anländer till scenen hör han en inre röst säga "Ska vi bränna dem nu?", en annan inre röst svarar "Vänta tills idioten hoppat av min rygg först". Gottfried deklarerar från ryggen av sin drake att om inte han väljs till kung, ska hans drakar bränna ner allt och alla i hela borgen.

   Fredrik är drakviskare, och kan ta upp kampen mot draken via sina tankar. Gör han det får de två andra drakarna panik, och Fredrik hör två inre röster som säger "Han är drakviskare, stick innan han förslavar oss alla!". Den han har kampen mot försöker stå emot ett tag, men ger till slut upp och sticker han också.

   Kvar står Gottfried och blir till allmänt åtlöje.

#. Det hålls ett möte bland alla som är aktuella som kungar, plus Fredrik och Robert. Där berättar Hertig **Harald** Cronhielm af Ekborg att den forne kungen Didriks son finns med bland dem. Han håller upp ett signerat dokument från kungen som berättar vem det är. Alla inser att det måste vara Fredrik eller Robert. Harald berättar, efter en dramatisk paus, att det är Fredrik som är kungens son. Det blir fullständig tystnad. Ingen säger så värst mycket mer under det mötet, utan mötet avslutas under tystnad, och folk går därifrån. Alla tittar fundersamt på Fredrik.

#. Karl börjar bli orolig över armén från öst. Inom en vecka kommer de att anlända, det är akut att bygga upp ett försvar. En ny kung måste väljas omgående. Ett nytt val hålls till kvällen. Fredrik väljs som kung, ingen röstade emot det.

Här blir det upp till spelarna att anordna ett försvar. Nordland har redan sin armé på plats, Västland har en del soldater som kan komma men det är endast en del av soldaterna som kan komma i tid, huvuddelen av truppen kommer att komma några dagar försent. Sydland har inte så mycket trupper, men kan bidra med spioner och folk som kan syssla med sabotage.

Om spelarna förhandlar med Gottfried, kan han berätta var drakarna håller till. Han har en magisk kula som pekar ut i vilken riktning de är och hur långt det är dit. Visar sig att de är bara några dagars ritt bort. Det krävs dock att både Fredrik och Robert samarbetar för att betvinga drakarna, eftersom Fredrik inte är tränad som drakviskare.

