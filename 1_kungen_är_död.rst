=======
Högrike
=======

-------------------------------------------
Äventyr - Kungen Är Död! Länge Leve Kungen!
-------------------------------------------

Copyright (c) 2021, Mats Liljegren.

Detta dokument är licensierad under Creative Commons Attribution Share Alike 4.0 International.

Licenstexten återfinns i filen LICENSE samt under följande URI: https://choosealicense.com/licenses/cc-by-sa-4.0.
SPDX-License-Identifier: CC-BY-4.0

Introduktion
============

Kung **Didrik** Horn af Björneborgs dagar är räknande. Han, liksom hela hans ätt, är en populär och omtyckt regent av Högrike, men nu är han gammal och skröplig. Vilken dag som helst kommer han att dö. Han är också den sista av sin ätt, vilket gör att man inte längre kan göra som man brukar: Välja den äldsta i ätten Horn af Björneborg. Det har annars varit tradition i hundratals år, men den traditionen ser nu ut att bli bruten, och det har skapat lite av panik i riket.

Som alltid när saker förändras så finns det vinnare och förlorare. Det är allmänt känt att Baron **Indar** Sparre af Söfdeborg är intresserad av tronen och är en av de få som öppet kritiserat ätten Horn af Björneborgs styre. Att de själva en gång som ätt suttit på tronen och att det då tog ända med förskräckelse bara efter ett par år är ett faktum som andra nogsamt ser till att Indar inte kan hymla med. Och nu har Indar blivit misstänkt tyst. Vad har han för planer?

Baron **Erik** Cronhielm af Ekborg gör inte mycket väsen av sig, men två andra i ätten sitter i Riksrådet. Innebär det att han har goda chanser att bli vald?

Eller blir det Greve **Jarund** Drakbane? Han är visserligen impopulär på grund av sin brutala ärlighet och frispråkighet, men i kris söker sig folk till starka män, och någon starkare ledare än Jarund finns det inte att välja på här.

Baron **Tariq** af Grå har spenderat mycket tid på hovet, och är väl berest, men ingen vet något om honom. Det ryktas dock om att han är duktig på magi och trolldrycker. Tänker han använda dessa kunskaper för att lura till sig tronen?

Men det finns åtskilligt fler där mycket litet är känt om deras ambitioner. Dessutom florerar det ensvisa rykten om att kung **Didrik** ska ha en gömd son någonstans i landet. Är det önsketänkande eller finns det ett korn av sanning i det?

Huvudkaraktärer
===============

Inte alla som kunde bli valda till tronen valde att dyka upp. Endast följande personer gjorde det:

- Baron **indar** Sparre af Söfdeborg från Högland
- Baron **Erik** Cronhielm af Ekborg från Högland
- Greve **Jarund** Drakbane från Nordland
- Baron **Husbjörn** Trollmäster från Nordland
- Baron **Tariq** af Grå från Sydland

Följande personer sitter i Riksrådet och är de som ska komma överens om vem som ska bli kung:

- Hertig **Karl** Cronhielm af Ekborg från Högland
- Hertig **Harald** Cronhielm af Ekborg från Högland
- Hertig **Aslak** Drakbane från Nordland
- Hertig **Ahmad** af Ökenborg från Sydland
- Hertig **Wernher** von Månstrimma från Västland
- Hertig **Lorenzo** Jernsköld från Östland

Spelarkaraktärerna:

Riddare **Fredrik** Järnsporre af Eriksstad
  Upptogs av **Didrik** som sven, och gick som väpnare till Riddar **Johan** Horn af Björneborg. Han fick delta i slag mot vättar i Nordland, diverse namnlösa monster i Västland och tornerspel i både Östland, Sydland och Högland. Johan anses ha dött en naturlig död på grund av hög ålder.
  
Herr **Robert** Stenvalla af Haldiksberg
  Togs om hand som barn av **Karl**, många hävdar att det var på grund av att Karl saknade att ha egna barn. Karl upptäckte dock tidigt att Robert hade talang för magi, och började träna honom från tidig ålder.  

Händelseförlopp
===============

**Indar** och **Tariq** är redan på plats när äventyret tar sin början, eftersom de ändå spenderar mycket tid på hovet.

#. Dag 1

#. Vidar (en av rollpersonerna) får besök av en gammal bekant, Idun. Hon vill tacka Vidar för att han lät henne vinna en tävling, som gjorde det möjligt för hennes far att betala tillbaka en skuld till indrivare. Det blir lite stelt ett tag, men plötsligt kastar hon som sig gråtande i famnen på Vidar och snyftar "Du räddade livet på både mig och min far. Jag kommer att vara i tacksamhetsskuld till dig under hela mitt liv.". Sedan ryggar hon tillbaka, tittar ner, och ber om ursäkt för att hon inte kunde kontrollera sig. Om inte Vidar gör något så niger hon och går, medan hon torkar sina tårar.

#. **Vidar**, **Gabriel** och **Karl** blir kallade till kungen då han ligger för döden. Han ber Gabriel att stå för säkerheten tillsammans med hans ordensmedlemmar tills en ny kung är vald. Han beordrar Vidar att föra befälet i slottet tills valet är klart. Och så ger han Karl ett pergament där han säger att om valet av ny kung misslyckas, så ska han öppna och läsa pergamentet för alla hertigar.

#. Dag 2

#. **Jarund** och **Husbjörn** anländer med stort följe av både personal och en smärre armé. De tränger sig på utan att fråga om lov och tar i princip alla lediga rum i besittning. Den enda som Jarund lyssnar på är **Gabriel**, som representant för Gyllene Stjärnans Brödraskap som han hyser stor respekt för.

#. Dag 3

#. **Erik** anländer med sitt följe och undrar irriterat var det är tänkt att de ska husera.

#. **Karl** informerar **Vidar** om att en stor flotta håller på att anfalla Östland. Det som förvånar mest är att Östland verkar helt oförberett, trots att de måste ha sett flottan komma för länge sedan. Karl anser dock att det kan förklara varför Greve **Henrique** inte infunnit sig inför val av kung.

#. Dag 4

#. Baron **Erik** Cronhielm af Ekborgs son Rickard (12) blir förgiftad. Alla försök att rädda hans liv misslyckas.
  
#. Dag 5

#. Plötsligt är det mycket oväsen ute på innergården. Visar sig att Baron **Indar** dragit fram galgen och håller på att marchera en sönderslagen Idun (gammal vän till en av rollpersonerna) för att hängas som skyldig för giftdådet. Inga bevis finns mot henne, utom **Indar** som hävdar att han sett henne göra det. Frågar rollpersonerna runt lite får de veta att personal från **Indars** sällskap har levererat dryck till **Rickard**, vilket de tyckt varit konstigt. Undersöks **Indars** rum så finns resterna av giftet där. Det visar sig också att det var Greve **Ali** från Sydland som skulle ha haft **Rickards** rum. En svårighet i sammanhanget är att det är endast kungen som kan döma en betitlad adelsman.

#. Dag 6
   
#. På kvällen hålls en anspråkslös middag för alla, där en historieberättare från **Jarunds** sällskap berättar om drakviskare som en gång levde i Nordland och som kunde betvinga och förslava drakar med sin blotta vilja. De regerade över Nordland med hjälp av sina drakar, och stod för landets säkerhet. Det var en tid av välstånd för Nordland. Men drakviskarna dog sakteligen ut som släkte, ingen vet riktigt varför. Även drakarna blev färre, och det har spekulerats kring om det finns ett samband där.

   Andra ätter kommer med sarkastiska kommentarer kring historien, typ "Nordland försöker verkligen leva på gamla meriter, men det hjälper dem inte mycket!", "Slår vad om att det var Nordlands egna invånare som slaktade drakviskarna!", "Det där är bara gamla myter, tror verkligen folk på den där smörjan fortfarande?".

#. Dag 7

#. **Karl** rapporterar till **Vidar** att armén som invaderade Östland är på väg mot Högland, och Östlands soldater verkar ingå i den armén. Det börjar bli tämligen akut att hitta en kung, någon som kan samordna ett försvar.

#. En stor bankett ska hållas till kvällen. Festen börjar storslaget med lättare förrätt, dans, gyckel och middag. Efter middag börjar det hejdlösa supandet och en del småbråk uppstår. Alla är misstänksamma mot alla, och alkoholen gör inte saken bättre. Framförallt **Gabriel** får rycka in när Greve **Jarund** Drakbane drar sitt svärd och hotar hugga ner alla som inte kommer från Nordland, uppenbart kraftigt berusad. Gabriel har dock en chans att tala honom tillrätta.

#. Dag 8 - Första omröstningen -

#. Det är uppenbart att alla haft lite för mycket att dricka dagen innan, och tillställningen blir osedvanligt tyst och lugn. Dock lyckas man inte få till något majoritetsval, alla verkar rösta på sin egen ätt. Inte helt oväntat resultat, och frustrationen börjar pyra.

#. Dag 9 - Drakar -

#. Dagen efter den misslyckade omröstningen anländer tre drakar på slätten utanför borgen. Det är Greve **Gottfried** von Mörkmården från Västland som rider på en av dem. När **Vidar** anländer till scenen hör han en inre röst säga "Ska vi bränna dem nu?", en annan inre röst svarar "Vänta tills idioten hoppat av min rygg först". Gottfried deklarerar från ryggen av sin drake att om inte han väljs till kung, ska hans drakar bränna ner allt och alla i hela borgen.

   Vidar är drakviskare, och kan ta upp kampen mot draken via sina tankar. Gör han det får de två andra drakarna panik, och Vidar hör två inre röster som säger "Han är drakviskare, stick innan han förslavar oss alla!". Det var länge sedan draken hade med drakviskare att göra, så svårigheten mot vilja är bara 3.

   En drakviskare har till uppgift att utse en drakryttare. Draken och drakviskaren kan tala mentalt till varandra om de är nära varandra. När drakviskaren har utsett en drakryttare (draken vet hur det går till), så kan även drakryttaren tala mentalt med draken. Det går inte att avsätta en drakryttare, så om en drakviskare en gång låtit någon bli drakryttare, så är det tills drakryttaren dör.

   Om en drakviskare rider på draken, så finns en risk att draken beslutar sig för att döda drakviskaren. Draken kan chansa på att drakviskaren har svårt att göra en mental attack när draken flyger upp och ner eller gör något annat som kan distrahera drakviskaren i luften.

#. Dag 10 - Ny omröstning -

   En ny omröstning görs. Eftersom **Vidar** visade sig vara drakviskare, blev han vald till kung, av samtliga.

#. Kriget

   **Gabriel** hjälper till som drakryttare, men gör moraliskt tveksamma beslut (attackerar oprovocerat) och känner dessutom att detta inte är tempelorderns krig. Det slutar med att **Vidar** väljer ut nya drakryttare, och försöker utbilda dem på kort tid. Tyvärr dör många av dem.

   **Gabriel** beger sig till kapellet i Högland och träffar Ordenmästaren. Ordenmästaren förklarar att detta krig faktiskt angår även tempelorden, eftersom Utland knappast lär skona bönder och andra civila. Han förklarar också att felaktiga beslut inte behöver betyda att man är ovärdig, utan i **Gabriels** fall snarare är ett tecken på att **Gabriel** inte är färdigutbildad än. **Lucas** hann ju aldrig utbilda honom klart, trotsallt.

   **Gabriel** beslutar sig för att gå tillbaka till slottet, och där anta uppdraget att förstöra försörjningslinjen för fienden. Gabriel attackerar en karavan, där Östlands soldater beslutar sig för att gå med i **Gabriels** lilla armé, medan Utlands soldater blir dödade.

   Draken kommer till **Gabriel** utan ryttare (dog han också i strid mot Utlands soldater), och berättar att ryttaren hade varit orolig för något. **Gabriel** "lånar" draken och får då se att en del av armén är på väg till en tunnel som leder in till Högland som ingen visste om fanns. **Gabriel** använder draken för att varna kung **Vidar**.

   Andra delen av armén, som hade slagit läger en bit utanför norra ingången till Högland, drabbades av uppror. Det är Östlands armé som dödar sin greve och sedan krigar mot Utland. Av Östlands armé på ungefär 1500 man överlevde cirka 300 man, som beger sig till Högland och kapitulerar. De har sin greves huvud med sig.

   Eftersom Högland känner till tunneln kunde de stänga in Utlands armé i den och använda draken för lite grillfest.

#. Efter kriget

   **Idun** tänkte bege sig till nunnekloster i Sydland eftersom hon blivit kär i någon som hon är övertygad om att hon aldrig kan få, nämligen **Vidar**, nu när han blivit kung. **Vidar** övertalar istället henne till att bli drottning.

   **Karl** beslutar sig för att läsa upp pergamentet. Kungen hade inte gett några direktiv om vad som skulle göras med pergamentet om en ny kung faktiskt hade valts, så han bestämmer sig för att det är upp till honom att bestämma. Visar sig att **Vidar** är kungens son, som har hållts hemlig eftersom den forna drottningen hade blivit förgiftad, och inte dött i sviten av barnfödseln. Verkade ju lite konstigt att dö ett par år efter att barnet dött...

