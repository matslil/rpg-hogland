==========================
Högrike - Geografi
==========================

--------------
Mats Liljegren
--------------

Copyright (c) 2021, Mats Liljegren.

Detta dokument är licensierad under Creative Commons Attribution Share Alike 4.0 International.

Licenstexten återfinns i filen LICENSE samt under följande URI: https://choosealicense.com/licenses/cc-by-sa-4.0.
SPDX-License-Identifier: CC-BY-4.0

Översikt
========

Högrike består av fem länder, som tillsammans bildar ett kungarike. Ett land ligger mitt i på en platå omgiven av berg, och kallas därför för Högland. Runt Högland finns fyra länder i vardera av de fyra väderstrecken: Nordland, Sydland, Västland och Östland.

Det finns fyra huvudpassager genom bergen med en allmän väg, en från varje land, in i Högland. Det finns också ett antal små och mindre kända passager, där monster och kriminella huserar.

Nordland är känd för sitt kalla klimat och bergiga landskap. Vintern i Nordland är särskilt kall och hård, vilket har gjort Nordborna kända för att vara ett hårdfört folk som dock värdesätter pålitlighet och hjälpsamhet.

Sydland har vidsträckta öknar och savanner. Somrarna är mycket heta och torra medan vintrarna är betydligt behagligare. Det mesta av regnet faller under vinterhalvåret.

Östland har vidsträckta skogar där vintrarna är tämligen milda och somrarna behagliga. Det anses vara det land med det bästa klimatet för människor. Öster om Östland ligger Stora Havet.

Västland är känd för sina djupa och mörka djungler och den artrikedom det för med sig. Här finns otaliga växtarter och djurarter som ingen sett än. Det är mycket varmt på somrarna med hög luftfuktighet, vilket många tycker är olidigt. På vintern är det svalare men det kommer sporadiska monsunregn istället.

Innanför bergskedjan är Högland flackt med lite skogspartier närmast bergen men i övrigt är det mest åkermarker.

Högland
-------

Ringskogen
  Namnet på det skogsparti som omger Högland och ligger mellan de centrala delarna med odlingsmarker och den bergskedja som omger landet. Skogen är inte alltför tät eller stor, men anses ändå gömma otaliga odjur och ljusskygga människor.

Städer
~~~~~~

Björneborg
  Huvudstaden i Högland, ligger ungefär mitt i landet. Staden har yttre försvarsmurar innanför vilka köpmän och lågadel bor. Inne i staden finns också Björneslottet, där monarken har sin residens.

Söfdeborg
  En befästning i södra delen av Högland. Huvudsakligen militär anläggning.

Ekborg
  En mindre men väl befäst by i norra delen av Högland.

Nordland
--------

Det ryktas om att det en gång i tiden fanns drakar i Nordland. Numera är det få som tror på dessa sagor eftersom drakar inte har synts till på flera generationer. Det finns en adelssläkt, Drakbane, som anses vara de som en gång i tiden utbildade Drakdräpare. Enligt historieskrivningen är det dessa Drakdräpare som är anledningen till att det inte finns några drakar kvar.

Djupmyren
  En vidsträckt myr en bit in i Nordland som på vintern fryser till och är färdbar, men på sommaren tinar och slukar alla som vågar sig ut på den. Den är känd för att vara till synes bottenlös. Många försök att mäta djupet men ingen har lyckats.

Städer
~~~~~~

Drakkar
  Huvudstaden i Nordland. Namnet anses komma från det faktum att det var här Drakdräparna utbildades.

Sydland
-------

Öknarna i Sydland är kända för att husera de giftigaste ormar, spindlar och skorpioner, som dessutom är mästare på att gömma sig i sanden. Sandstormar gör inte livet lättare, då de förändrar landskapet, suddar ut vägar, blästrar de som är i vägen för dem.

Byggnader i Sydland är låga och det mesta ligger under marknivå. De är täckta av sand, så en stad i Sydland ser mest ut som ett antal sanddyner på avstånd. Det är därför lätt att passera en stad utan att märka det, om folket håller sig undan.

Stenslätt
  Det här är den största öknen i Sydland, och har Sydlands huvudstad med samma namn. Denna öken ligger i norra delen av landet, och anses ha de mildaste somrarna av alla öknar i landet.

Gråöken
  Har fått sitt namn av att dess sand är grå, inte sandfärgat. Ligger sydväst om Stenslätt, och är nästintill obefolkat. Det finns sägner om hemska odjur och monster som huserar där, men också om gamla övergivna städer där mäktiga magiker en gång huserat. Det sägs att det är all den magi som en gång florerade i området som färgade sanden grå.

Städer
~~~~~~

Stenslätt
  Huvudstaden i Sydland. Även om hela staden ser ut som sanddyner är den så stor och full av liv att det ändå är svårt att missa den. Dessutom odlas det runt omkring i och utanför staden, mestadels olika former av kaktusar. Det finns en vattenkälls i marken som försörjer staden med vatten.

Västland
--------

De djupa djunglerna är fulla av alla möjliga konstiga djur och växter, där det till och med finns rykten om människoätande lianliknande växter.

Svartskogen
  En skog som ligger en bra bit in i landet, och har fått sitt namn av att alla träd, växter och djur är mörka eller till och med svarta. Den är så tät att väldigt lite ljus kommer ner ens dagtid, så man ser inte särskilt långt där. Det sägs att detta är ett resultat av en magikerstrid som ska ha ägt rum här för tusentals år sedan, där ett antal stora magikerätter krigande om att få härska över landet. Kriget blev så förödande för dem alla, att endast ett fåtal magiker finns kvar idag.

Städer
~~~~~~

Ekenby
  Landets huvudstad, ligger i östra delen av landet.

Östland
-------

Östland lever huvudsakligen på fiske, men även en del på jakt. Klimatet är behagligt med milda somrar och milda och huvudsakligen snöfria vintrar. Landet består av skogar och åkermarker. Det finns inga stora städer i Östland, men desto fler byar. Regenten i Östland, Greve **Henrique**, bor i den största hamnbyn Stensvik.

Byar
~~~~

Stensvik
  Landets huvudstad, eller kanske snarare huvudby. Den ligger i östra delen av landet, och har en hamn mot Stora Havet.
  
