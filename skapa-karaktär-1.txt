Tänkte dela in i lite faser:
1. Bakgrund
2. Namn, kön, high-concept, trubbel
3. Första äventyret
4. Vägarna möts
5. Vägarna möts igen

1. Bakgrund
----------------

Geografi

Ni bor i kungahuset i Högrike. Högrike består av sammanlagt fem nationer, en i mitten och en i vardera väderstreck, vilket har gett namn åt nationerna: Nordland, Sydland, Västland och Östland.

Landet i mitten kallas Högland eftersom det ligger på en högplatå omgiven av en bergskedja. På denna platå ligger Björneborg där Björneslott ligger, vilket är det slott ni bor i. Det finns också Söfdeborg och Ekborg där, i övrigt är det mest åkrar samt en skog som omger platån precis innanför bergskedjan.

Nordland är känd för sitt kalla klimat och bergiga landskap, och man tror det är det som skapat det karga och hårdföra folket som lever där.

Sydland har vidsträckta öknar och enstaka savanner. Somrarna är plågsamt varma men vintrarna har ganska behagliga temperaturer och dessutom regn. Folket här håller mest för sig själva och det går många rykten om att de idkar okult magi.

Östland har vidsträckta skogar och behagligt klimat. Det gränsar till Stora Havet som ligger öster om Östland. Lite av kungarikets semesterparadis. Folket är öppna och vänliga.

Västland har djupa och mörka djungler som huserar allsköns odjur om man får tro alla sägner. Folket är lite av det primitiva slaget, många tycker att de inte riktigt platsar i riket.

Högland är mest känd för att vara orten där slottet ligger och såldes där regenten bor. Klimatet är temprerat, det vill säga det finns alla fyra årstider. Vintrarna brukar inte vara alltför bistra, somrarna inte alltför heta, men våren kan vara väldigt blöt och sank, hösten väldigt stormig.

Politik

Ni är båda adpoterade och ingen vet vilka era föräldrar är. Omständigheterna kring hur ni har hittats är det ingen som sagt något om, och det faktum att ni är de enda barn som folk inom kungahuset valt att adoptera har orsakat en del ryktesspridning.

Kungen själv är mycket omtyckt, precis som alla tidigare regenter har varit i hans ätt. Dessvärre är han gammal och sjuk och förväntas dö när som helst. När kungen dör väljs en efterträdare av alla regenter i alla länder. Eftersom kungens ätt, Horn af Björneborg, har varit så populär så har alltid äldsta sonen till den avgående kungen valts in, med få undantag.

Nu finns dock ingen son, eller dotter heller för den delen, som kan väljas från kungens ätt. Således har det blivit en politisk krutdurk, och ingen vet hur man ska lyckas enas om en ny regent. Det ryktas om att Nordland tänker ta tronen med våld, Sydland med hokus pokus, Västland med hemska odjur och Östland, där har man inte hört så mycket. Det är ju ett semesterparadis, så ingen förväntar sig det heller.

2. Namn, kön, high-concept, trubbel

Vill man ha inspiration till namn så finns det namnkonventioner per land:

Högland: Traditionellt svenska
Nordland: Fornnordiska
Sydland: Arabiska
Västland: Lågtyska
Östland: Brasilianska

Man kan söka på Google för att få inspiration för namn beroende på varifrån ni vill komma ifrån.

Det räcker med ett förnamn.

Det är fritt fram att välja kön, dock är det ett traditionellt kungarike, så vill man ha något mer krigisk inriktning (t.ex. riddare) så är det manligt kön som gäller.

High-concept

High-concept (har inte hittat någon bra översättning) är en mening som ska sammanfatta karaktärens liv och leverne. Det behöver inte vara något avancerat, "Ädel riddare till häst", "Tystlåten magiker" eller liknande duger bra att börja med. Man utveckla det senare när man vet lite mer hur allt annat blir.

Försök att ha något som kan tolkas både positivt och negativt. "Ädel riddare till häst" indikerar bra status, men för att vara ädel krävs uppoffringar. "Tystlåten magiker" tyder på att man kan magi, men att är tystlåten och kanske inte har så lätt för sociala sammanhang.

Trubbel

Det är tänkt som en mening som beskriver vad för typ av trubbel karaktären har en tendens att råka ut för. Det ska vara något som ger krydda åt äventyren, utan att helt ta över vad karaktären gör om dagarna.

Kanske "Svag för kvinnor i nöd", där man envisas med att hjälpa kvinnor som är i nöd. "Höga ideal" skulle kunna vara ett annat exempel, där man har strikta regler att hålla sig till. När dessa "trubbel" får negativa konsekvenser i äventyret, så får man ödespoäng som kan användas för att förbättra tärningsslag.

Det här räcker till att börja med. Ni får diskutera fritt mellan er och bolla idéer med mig också, inget i processen är hemligt. Vill ni ha mer förtydlingar så är det bara att säga till.

/Mats

