Gabriel Arash
=============

Kön: Man
Utseende: 1,9m lång, bred som en ladugårdsdörr. Mycket bra utseende, populär bland kvinnor.
Personlighet: Föredrar män, obekväm och bortkommen bland kvinnor.

High-concept: Riddare av ordern Gyllene Stjärnan
Trouble: Bortkommen i sällskap av kvinnor

Berättelsen
-----------

Gabriel och Lucas rider in till Slättby, och på torget möts de av en obehaglig syn. Alla bybor i Slättbyn har släpats ut från sina hem, män, kvinner och barn, och sitter i mitten av torget i en klunga. Runt dem står folk som ni känner igen som männen från grannbyn, Kullbyn. De är beväpnade med yxor, högafflar och knivar. Den som verkar vara ledaren för Kullbyborna tar till orda:

"Ni envisas med att bruka våra åkrar trots att vi gång på gång varnat er! Nu är det slutvarnat, nu kommer vi se till att ni aldrig kan bruka någon åker, någonsing!"

De andra männen skrattar, om än lite nervöst. Lucas, Gabriels mästare och tempelmästare av Gyllene Ordens tempel i högland, kastar sig av hästen och springer fram, medan han vrålar "Vad är det för fasoner? Har ni totalt mist förståndet?".

En av byborna från Slättbyn har lyckats få tag i en högaffel och ska precis köra in den i ledaren för Kullbyn, men Lucas råkar komma emellan. Vid tillfället bar han endast lätt rustning, som inte skyddade benen, vilket var precis var högaffeln träffade. När Lucas sätter sig på huk av smärta står alla som förstenade, ingen säger ett ord. Tystnaden avbryts av Gabriels vrål.

"Så behandlar man inte en tempelmästare! Jag ska lära dig veta hut!", och drar svärd. Tre man får hålla honom tillbaka för att undvika ett blodbad, och byborna tittar förskräckta på Gabriel, som lugnar ner sig efter ett tag. Innan han går från platsen tittar han med genomborrande blick på den bybon från Slättbyn som satt högaffeln i Lucas ben och väser "Jag kommer aldrig glömma vad du gjort. Aldrig.".

De övriga orderriddare styr upp och ser till att Lucas får läkarvård och att de delar upp åkermarkerna rättvist mellan Slättbyn och Kullbyn, med tydliga gränsmarkeringar.

På grund av att högaffeln var allt annat än steril så dör Lucas av infektioner två dagar senare. Innan hans död överlämnar han sina ägodelar till Gabriel och säger:

"Ta hand om mitt svärd, rustning och den heliga staven. Jag är övertygad om att du en dag kommer att bli en lika utmärkt tempelmästare som jag, men innan dess behöver du arbeta på ditt temperament. Det är riktigt att det var orätt att sätta en högaffel i mig, och det var en olycka trotsallt. Men det är inte värdigt en blivande tempelmästare att vråla efter hämnd. Lova mig att aldrig göra det igen?"

Lucas tittar stint på Gabriel, som försöker undvika blicken. Men till slut möts deras blickar, och Gabriel muttrar "Jag lovar att inte tappa temperamentet.".

"Bra, se nu till att fortsätta vårat arbete på slottet, det är viktigt för ordern, det vet du."

Gabriel nickar bekräftande. Lucas sluter ögonen, och slutar andas. Begravningen sker strax efter, där Gabriel stod sammanbiten och såg på när Lucas kropp tog eld vid likbålet.

Aspekt
  Svårt att glömma oförätter

Gabriels bidrag till Vidars berättelse
--------------------------------------

Inför starten på ryttartävlingen kommer Idun med den häst hon hade råd med, vilket inte var mycket för världen för en tävling. Gabriel kände att den stackars hästen kommer att springa ihjäl sig, så han går fram för att försöka övertyga Idun att inte tävla. Gabriel tittar på hästen, klappar den, och säger till Idun:

"Fin häst, men det är ingen tävlingshäst."

"Jag vet, men jag kompenserar det med att vara en duktig ryttare. Hon fixar det ska du se!"

Idun försöker le, men tårarna börjar rulla nerför hennes kinder. Till slut ger hon upp försöken att le och börjar snyftande berätta varför hon ställer upp i tävligen på så dåliga odds:

"Min far har en skuld till indrivare, och de drar sig inte för att kidnappa och döda för att få sina pengar tillbaka. Far har inte chans att få in alla pengarna, så jag tänkte om jag bara vann så skulle prispengarna hjälpa min far att bli skuldfri."

Det blir tyst ett tag, varpå Gabriel till slut säger:

"Jag vill inte se denna häst dö, låna min istället. Är du så skicklig ryttare som du säger, så borde du vinna. Men den är bara till låns!"

Idun tappar totalt hakan, och det tar ett tag innan hon kan samla sig. Gabriel tittar envist på hennes häst, vilket han gjort under hela samtalet. Till slut utropar Idun "Tack! Å tack!" och kastar sig om halsen på Gabriel, som blir stel som en pinne. Det är väldigt uppenbart att han inte är bekväm av situationen. Idun tar hastigt några steg tillbaka, faller ner på marken och ber så hemskt mycket om ursäkt för sitt beteende.

Gabriel kastar en snabb blick på Idun, tar tyglarna till hennes häst och räcker tyglarna till sin häst till henne.

"Tävlingen börjar snart." säger Gabriel.

Något förvirrad tar Idun tyglarna till Gabriels häst och börjar justera stigbyglarna. Hon fråga: "Var har du ridspöt och sporrar?".

Gabriel svarar fränt "På min häst används inga ridspön eller sporrar.".

"Kommer att rida fort nog?" frågar Idun oroligt.

"Fortare än du klarar av, om du inte är försiktig", svarar Gabriel och går iväg.

Vidar har hört och sett hela konversationen, då han stog bredvid med sin häst. Strax efter går signalen för ryttarna att göra sig redo att starta.


När Idun kommer imål står Gabriel och väntar med hennes häst. Han går fram till henne, räcker tyglarna till hennes häst med ena handen och tar tyglarna till sin egen häst med den andra.

"Tack för lånet!" säger hon.

Gabriel klappar sin häst och säger till hästen "Du gillar inte att komma sist, som vanligt. Du gjorde bra ifrån dig." och så klappar han sin häst igen. Sedan tittar Gabriel lite förbryllat på Idun, och säger "Grattis" lite förstrött och går därifrån och lämnar en sprudlande glad men lite förvirrad Idun.

Aspekt
  Empati med hästar

